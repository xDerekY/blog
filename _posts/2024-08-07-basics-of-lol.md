---
title: "Principi base di League of legends"
date: 2024-08-07
layout: post
---

In questo articolo vorrei enunciare i principi fondamentali di league of legends come gioco di strategia. La partita viene vinta quando viene distrutto il Nexus nemico, la condizione minima per distruggere il Nexus nemico è portare i nemici ad arrendersi o distruggere tutte le torri di una corsia e le torri del Nexus. Per facilitare il raggiungimento di questo obiettivo è possibile acquisire risorse come esperienza, gold e buff.

# Visione

Su League of Legends c'è la *fog of war*, ciò significa che la minimappa non è completamente visibile se non viene illuminata da unità che garantiscono "visione". I lumi sono oggetti che possono essere piazzati e garantiscono visione nella zona limitrofa per una durata di tempo temporaneo o illimitato. La visione permette di ottenere informazioni sulla posizione degli avversari e confermare la loro presunta posizione. Più è difficile stimare la posizione dell'avversario e più ha valore "spottare" l'avversario con un lume.
La visione va conquistata nelle zone limitrofe degli obiettivi prima che arrivi l'avversario e va mantenuta fino alla conquista dell'obiettivo.
L'informazione che viene acquisita grazie alla presenza di visione permette il posizionamento tattico dei campioni, la pianificazione di situazioni di vantaggio come imboscate e flank, ed evitare le imboscate e flank nemiche. Inoltre facilita colpire i campioni nemici con gli skillshot. Nonché permette di prendere decisioni consapevoli e ponderate.

# Trade-offs

Questo è il concetto di base su cui si basano tante strategie e tattiche di gioco, l'idea fondamentale è di creare situazioni in cui il giocatore nemico è costretto a prendere una decisione su una serie di opzioni mutuamente esclusivi.

Ad esempio, è usanza pushare le wave prima di un obiettivo perchè così si costringe l'avversario a scegliere di difendere la torre oppure di contestare/wardare rinunciando alla salute della torrem, all'esperienza e ai gold di last hit dei minion. La mutua esclusività è dovuta alla velocità di depush e al tempo di percorrenza fino all'obiettivo.

# Pathing

Nella mappa di League of Legends esistono i sentieri e i muri. Ciò significa che per raggiungere un punto della mappa camminando il campione è limitato nel percorso e nella velocità. Il campione per raggiungere un altro punto della mappa percorre il percorso più corto, la topologia/terrain della mappa limita i percorsi che possono fare i campioni. La conoscenza della topologia della mappa permette di intercettare i campioni nemici e creare situazioni di vantaggio strategico, ad esempio dividere il team nemico, creare situazioni di vantaggio numerico, preparare imboscate, sfruttare situazioni in cui il nemico è fuori posizione ecc...
Per questi motivi è importante l'abilità dell'evocatore *teletrasporto* che permette di teletrasportarsi su un'unità alleata.

# Win conditions

In ogni momento della partita(anche a partire dalla draft) ogni team ha punti di forza e debolezze, uno vorrebbe sui propri punti di forza e punire le debolezze nemiche. Da qui scaturisce il concetto di *win condition*, ossia quella serie di condizioni ideali in cui il proprio team ha un vantaggio sul team nemico. Riconoscere e giocare sulle proprie win conditions è di cruciale importanza, perchè solo conoscendo le proprie win conditions è possibile giocare in maniera proattiva e guadagnare un vantaggio sul team avversario.

# Draft e bans

La varietà di gameplay di League of Legends è in gran parte legata alla varietà di campioni e di sinergie che si possono creare tra questi campioni. La draft determina in gran parte le dinamiche di gioco e le giocate che i giocatori possono eseguire.

---
title: "Principi base di League of Legends"  
date: 2024-08-07  
layout: post  
---

In questo articolo, vorrei enunciare i principi fondamentali di *League of Legends* come gioco di strategia. La partita viene vinta quando viene distrutto il Nexus nemico. La condizione minima per distruggere il Nexus nemico è portare i nemici ad arrendersi o distruggere tutte le torri di una corsia e le torri del Nexus. Per facilitare il raggiungimento di questo obiettivo è possibile acquisire risorse come esperienza, oro e buff.

## Visione

Su *League of Legends* c'è la *fog of war*, ciò significa che la minimappa non è completamente visibile se non viene illuminata da unità che garantiscono "visione". I lumi sono oggetti che possono essere piazzati e garantiscono visione nella zona limitrofa per una durata di tempo temporaneo o illimitato. La visione permette di ottenere informazioni sulla posizione degli avversari e confermare la loro posizione presunta. Più è difficile stimare la posizione dell'avversario e più ha valore "spottare" l'avversario con un lume.

La visione va conquistata nelle zone limitrofe degli obiettivi prima che arrivi l'avversario e va mantenuta fino alla conquista dell'obiettivo. L'informazione che viene acquisita grazie alla presenza di visione permette il posizionamento tattico dei campioni, la pianificazione di situazioni di vantaggio come imboscate e flank, ed evitare le imboscate e i flank nemici. Inoltre, facilita colpire i campioni nemici con gli skillshot e permette di prendere decisioni consapevoli e ponderate.

## Trade-offs

Questo è il concetto di base su cui si basano tante strategie e tattiche di gioco. L'idea fondamentale è di creare situazioni in cui il giocatore nemico è costretto a prendere una decisione su una serie di opzioni mutualmente esclusive.

Ad esempio, è usanza pushare le ondate di minion (*wave*) prima di un obiettivo perché così si costringe l'avversario a scegliere di difendere la torre oppure di contestare/wardare rinunciando alla salute della torre, all'esperienza, e ai gold del *last hit* dei minion. La mutua esclusività è dovuta alla velocità di ripulitura dei minion (*depush*) e al tempo di percorrenza fino all'obiettivo.

## Pathing

Nella mappa di *League of Legends* esistono i sentieri e i muri. Ciò significa che per raggiungere un punto della mappa camminando, il campione è limitato nel percorso e nella velocità. Per raggiungere un altro punto della mappa il percorso più corto viene calcolato dal gioco. Pertanto la topologia/terreno della mappa limita i percorsi che possono fare i campioni. La conoscenza della topologia della mappa permette di intercettare i campioni nemici e creare situazioni di vantaggio strategico, ad esempio dividere il team nemico, creare situazioni di vantaggio numerico, preparare imboscate, sfruttare situazioni in cui il nemico è fuori posizione, ecc. Per questi motivi è importante l'abilità dell'evocatore *teletrasporto*, che permette di teletrasportarsi su un'unità alleata.

## Condizioni di Vittoria

In ogni momento della partita (anche a partire dalla draft) ogni team ha punti di forza e debolezze. Uno vorrebbe giocare sui propri punti di forza e punire le debolezze nemiche. Da qui scaturisce il concetto di *win condition*, ossia quella serie di condizioni ideali in cui il proprio team ha un vantaggio sul team nemico. Riconoscere e giocare sulle proprie win conditions è di cruciale importanza, perché solo conoscendo le proprie win conditions è possibile giocare in maniera proattiva e guadagnare un vantaggio sul team avversario.

## Draft e Bans

La varietà di gameplay di *League of Legends* è in gran parte legata alla varietà di campioni e di sinergie che si possono creare tra questi campioni. La draft determina in gran parte le dinamiche di gioco e le giocate che i giocatori possono eseguire. 

## Tempo

Ogni azione su League of Legends richiede tempo per farla, anche muoversi sulla mappa richiede tempo! Gestire efficentemente il proprio tempo e avere un vantaggio di tempo sul nemico è importante perchè permette di:
- essere presente prima del nemico
- estrarre efficientemente le risorse presenti sulla mappa
- mantenere la presenza e la pressure nella lane
- effettuare giocate e mantenere il vantaggio numerico

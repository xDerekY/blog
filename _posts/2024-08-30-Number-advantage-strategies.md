---
title: "Strategie basate sul vantaggio numerico"
date: 2024-08-30
layout: post
---

Una soluzione banale per risolvere le situazioni di stallo creando una situazione di vantaggio è quella di creare vantaggio numerico. Per il contest o la difesa di un obiettivo spesso il vantaggio numerico è un deterrente sufficiente per assicurarsi l'obiettivo o per difendere l'obiettivo.

### Cosa significa vantaggio numerico?

Prima di enunciare la definizione di vantaggio numerico vorrei prima definire cosa sono i nemici isolati. Si dice che i nemici sono isolati quando per motivi di spazio e tempo non possono aiutare né essere aiutati dal proprio team. Si dice che si ha vantaggio numerico quando il numero di nemici limitrofi isolati è minore di quello alleato.

Abbiamo detto che ciò che isola un nemico è l'impossibilità di interagire con il resto della squadra per motivi di spazio e di tempo, ad esempio:
- Shen in top lane senza la sua ultimate è isolato dalla bot lane
- un top laner senza teleport è isolato dalla bot lane
- due nemici distanti sono isolati
- due nemici fuori tempo sono isolati
- un rammus o un hecarim in mid è meno isolato dalla bot lane quanto lo sia il mid laner senza teleport
- due nemici separati da un muro o terreno possono essere isolati
- un Ezreal fuori posizione senza lo Scatto Fasico(E) è isolato

A parità di campioni vivi se in una parte della mappa si ha vantaggio numerico, da un'altra parte della mappa non c'è.

### Come si creano situazioni di vantaggio numerico?

Quando il giocatore deve prendere delle decisioni è sempre di fondamentale importanza il concetto di trade-off. Vediamo come tramite il concetto di trade-off possiamo indurre al giocatore nemico di fare delle scelte, tra cui una delle scelte lo isola dal resto del suo team.

## Splitpush

La strategia di splitpush è possibile quando il push e la minaccia di distruggere le torri nemiche da parte di un singolo alleato non è facilmente contrastabile dai nemici senza avere vantaggio numerico ed è possibile una situazione di stallo o di vantaggio nelle altre corsie. Per la riuscita della strategia il nemico deve essere costretto a mandare più persone dallo splitpusher. Nel momento in cui lo splitpusher si trova in svantaggio numerico, il team alleato deve cercare di beneficiare dalla situazione di vantagio numerico.

## Pick

La strategia di pick consiste nel eseguire con successo l'uccisione di nemici isolati, permettendo situazioni di vantaggio numerico su qualsiasi zona della mappa pari al differenziale di nemici morti per tutta la durata del death timer.

## Control

La riuscita si basa sul fatto che i nemici sono costretti a rispettare il range di un'abilità importante, per tale motivo sono costretti a cambiare il loro pathing per aggirare il pericolo ed isolarsi di conseguenza. Spesso tali abilità sono abilità con effetti di controllo.

## Faking

Minacciare utilizzando risorse a basso costo prima di un obiettivo importante in modo tale da far bruciare alla squadra nemica abilità importanti permette di assicurare l'obiettivo e certe volte di isolare i nemici se fuori posizione. Entrano in questa categoria l'esempio di Shen e di Ezreal.
